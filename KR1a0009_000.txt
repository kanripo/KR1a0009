# -*- mode: mandoku-view; -*-
#+TITLE: 周易口訣義
#+DATE: 2015-08-24 21:53:31.041548
#+PROPERTY: ID KR1a0009
#+PROPERTY: BASEEDITION WYG    
#+PROPERTY: JUAN 提要
<pb:KR1a0009_WYG_000-1a>¶
欽定四庫全書　　　　經部一¶
　提要　　　　　　　　易類¶
　　周易口訣義六卷¶
　　　　(臣/)等謹案周易口訣義六卷唐史徴撰崇文¶
　　　　總目曰河南史徴不詳何代人晁公武讀書¶
　　　　志曰田氏以為魏鄭公撰誤陳振孫曰三朝¶
　　　　史志有其書非唐則五代人避諱作證字宋¶
　　　　史藝文志又作史文徽盖以徽徴二字相近¶
<pb:KR1a0009_WYG_000-1b>¶
　　　　而訛别本作史之徴則又以之文二字相近¶
　　　　而訛耳今定為史徴從永樂大典定為唐人¶
　　　　從朱彛尊經義考也永樂大典載徴自序云¶
　　　　但舉宏機纂其樞要先以王注為宗後約孔¶
　　　　疏為理故崇文總目及晁氏讀書志皆以為¶
　　　　直抄注疏以便講習考之實不盡然如乾彖¶
　　　　引周氏説大象引宋衷説屯彖引李氏説¶
　　　　訟彖引周氏説師彖引陸績説六五引莊氏説¶
<pb:KR1a0009_WYG_000-2a>¶
　　　　謙六五引張氏說觀大象引鄭衆說賁大象引¶
　　　　王廙說頥大象引荀爽說坎大象引莊氏說上¶
　　　　六引虞氏說咸大象引何妥說萃彖引周𢎞正¶
　　　　說升彖引禇氏說井大象引何妥說革彖引宋¶
　　　　衷說鼎彖引何妥說震九四引鄭衆說漸彖引¶
　　　　褚氏說大象引侯果說困大象引周𢎞正說兊¶
　　　　大象引鄭衆說漸九五引陸績說諸家原書今¶
　　　　併亡佚惟孔疏及李鼎祚周易集解間存其¶
<pb:KR1a0009_WYG_000-2b>¶
　　　　說是書所引則多出二家所載之外又如賁¶
　　　　大象所引王氏說頥大象所引荀爽說雖屬¶
　　　　集解所有而其文互異坎上六虞翻說則集¶
　　　　解刪削過畧此所載獨詳葢唐去六朝未逺¶
　　　　隋志所載諸家之書猶有存者故徴得以旁¶
　　　　蒐博引今閱年數百舊籍多亡則遺文緒論¶
　　　　無一非吉光片羽矣近時恵棟作九經古義¶
　　　　余蕭客葺古經解鈎沈於唐以前經義卑辭¶
<pb:KR1a0009_WYG_000-3a>¶
　　　　隻字搜采至詳而此書所載均未之及信為¶
　　　　難得之秘本雖其文義間涉拙滯𫝊寫亦不¶
　　　　免訛脫而唐以前解易之書子夏𫝊既屬偽¶
　　　　撰王應麟所輯鄭康成註姚士粦所輯陸績¶
　　　　干寳二家註亦非完書其實存於今者京房¶
　　　　王弼孔頴達李鼎祚四家及此書而五耳固¶
　　　　好古者所宜寳重也自序作六卷諸家書目¶
　　　　並同今僅闕豫随无妄大壯晉睽蹇解中孚¶
<pb:KR1a0009_WYG_000-3b>¶
　　　　八卦所佚無多仍編為六卷存其舊焉乾隆¶
　　　　四十三年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR1a0009_WYG_000-4a>¶
原序¶
乾象既分蒼牙應運三才闡位八卦昭彰故能道濟不¶
通人用無極自茲已降祖述多家田何𫝊于丁寛京房¶
得之焦貢遂使異聞競起蹖駮紛多深乖述作之由全¶
誤聖人之見若使廣求文句博引證騐浮誕日興華偽¶
滋蔓誠謂周鼠終虧于鄭璞魚目以混于隨珠今則但¶
舉宏機纂其樞要先以王注為宗後約孔疏為理至于¶
卦繇六位並備而釋之彖以詳略闕而不叙大抵舉其¶
<pb:KR1a0009_WYG_000-4b>¶
六卷分為上下兩經直以口訣為名義決要為旨或經¶
象未顯輒提緯以證文傳疏未明將考名以銷義遂使¶
疑祛理悟還希述作之功學寡難周恥騰波于翰海云¶
爾¶
